---
title: Karantina Günlerinden Merhaba Dünya!
date: 2020-05-13
---

Yazın hayatıma 13 Mayıs 2020 tarihinde Cudi dağının eteklerinde başlıyorum.

COVID-19 isimli bir virüsün dünyayı etkisi aldığı bu dönemde başlamamın sebebi ise yeterince vakti ve gücü kendimde hissetmem. Sokağa çıkma yasağı, okulların tatil edilmesi, insanların sosyal yaşamını sürdürdüğü tüm mekanların kapatılmasının ise bu karara etkisi yadsınamaz.

Şırnak/Cizre genelinde insanlar virüsün kendilerine uğramadığı üzerine hem fikir olacaklar ki sokaklar hâla hınca hınç insanla dolu. Sosyal mesafe kuralı ve maske uygulaması ise pek tercih edilen kurallar arasında değil. Eğitim-Öğretim hayatı ise uzaktan uzağa, karasal yayın ya da internet üzerinden verilen bilgilerle çözülmeye çalışılıyor. Fakat öğrencilerin çoğu pes etmiş durumda, ailelerde öyle.

## COVID-19'un öğrettikleri

* Aileler artık çocuklarının ***süper zeki*** olmadıklarının farkına vardı.
* ***Ekmek*** gibi temel tüketim malzemelerini evde deneyerek yapmayı öğrendik. Normal şartlar altında dışarda görse yanından geçmeyeceği ekmeğin, harcadığı emek yüzünden ne kadar değerli olduğunu farketti insanlar.
* ***Bitmeyen Kitapları*** sonunda bitirdik.

******

    herşeyden önemlisi ölümlü birer insan olduğumuzun farkına vardık.